Instalacja i wymagania systemowe
================================

System operacyjny
------------------------
Ponieważ programy w języku Java kompilowane są do kodu pośrednioego a następnie uruchamiane na wirtualnej maszynie, to programowanie w tej technologii jest tak samo wygodne na dowolnym systemie operacyjnym. Z racji swojej popularności przykłady będą jednak obrazowane na systemie operacyjnym Windows 7.

Java Development Kit
-----------------------
Elementem niezbędnym do kompilowania kodów źródłowych napisanych w języku Java jest zestaw narzędzi o nazwie Java Development Kit. Obecnie obowiązującą wersją konsumencką jest Java 7, jednak dla deweloperów dostępna jest już wersja 8, która wprowadza znaczące usprawnienia i to z niej będziemy korzystali.

Ze strony Oracle należy pobrać najnowszą dostępną wersję `JDK`_ w wersji odpowiedniej dla naszego systemu operacyjnego (32 lub 64 bit) oraz zainstalować ją w dowolnym miejscu na każdym z komputerów.

Środowisko programistyczne (IDE)
---------------------------------
Kolejnym narzędziem, które będzie wykorzystywane w trakcie kursu jest środowisko programistyczne eclipse. Na rynku istnieją także inne IDE takie jak Netbeans oraz Intellij IDEA (szczególnie popularne w zastosowaniach komercyjnych), jednak to eclipse jest najpopularniejsze, a jednocześnie proste w obsłudze i z dużymi możliwościami rozbudowy oraz co ważne - całkowicie bezpłatne.

Ze `strony projektu eclipse`_ należy pobrać najnowszą wersję środowiska w wersji *Eclipse IDE for Java Developers* odpowiednie dla naszego systemu operacyjnego (32 lub 64 bit). Pobrane archiwum .zip należy rozpakować w dowolnym miejscu na komputerze.

.. _JDK: http://www.oracle.com/technetwork/java/javase/downloads/jdk8-downloads-2133151.html
.. _strony projektu eclipse: https://www.eclipse.org/downloads/